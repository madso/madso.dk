---
layout: single
title:  "Christchurch"
categories:
  - rejse
tags:
  - nz2011
  - newzealand 2011
  - Christchurch
---
Dagen startede med at få pakket alle vores ting sammen fra bilen. Det var lidt af et arbejde, men der var da fortsat plads i taskerne, og vi havde endnu ikke overvægt. Vi fik også ryddet op i vores madrationer. Da vi stort set havde fået pakket alt sammen kunne Line pludselig ikke finde sin pengepung. Så satte vi den store eftersøgning i gang. Lige inden at vi måtte vende bunden i vejret på de store tasker, kiggede vi heldigvis en ekstra gang i Mads' håndbagage. Her havde pungen gemt sig allernederst, men det var en kæmpe lettelse.

Efter dette var vi klar til at køre et smut ind til Christchurch centrum. Vi havde oprindeligt afsat en hel dag til at tilbringe i Christchurch, men på vores rejse rundt havde vi snakket med flere, som fortalte, at byen var helt død pga. det store jordskælv fra sidste år og det mindre jordskælv, der var i december. Vi valgte derfor kun lige at tage en kort tur derind, og det var helt sikkert godt. Byen var fuldstændig menneskeforfaldt, og det meste af det indre centrum var fortsat helt lukket af. Det var en tankevækkende oplevelse af gå rundt i Sydøens største by nærmest helt alene. Det var ligesom at være i en spøgelsesby, hvor alt var forladt. Inden ved byens gågade havde man lavet en midlertidig række af butikker i containere, således at butikkerne kunne overleve. Ved cathedralen kunne man, som turist kommer ind i området, men kun i weekenderne. Ved indgangen var der et stort skilt, hvor der stod at alt indgang var på egen risiko, og hvis der var en jordskælv, var der risiko for, at man ikke kom ud i live. Blandt andet skulle man have et ID på sin krop og ikke kun i ens taske. Lidt uhyggeligt.

{% include img_figure.html idx=1 caption="Christchurch Cathedral" %}

Efter det korte besøg i byen kørte vi ud for at aflevere vores Spaceship. Der var heldigvis ingen problemer, så det gik tjept med at få det ordnet, men det var lidt sorgmodigt at sige farvel til vores hjem :-) Der var et andet dansk par, som ligeledes havde afleveret deres Spaceship. Dem fik vi en god snak med, mens vi ventede på Shuttelbussen. De var blevet forlovet dernede, så NZ gør åbenbart et eller andet ved folks giftelyst. Efter lidt ventetid kom vi med shuttelbussen, som kørte os til lufthavnen.

Efter en 3 timers flyvetur ankom vi til Sydney Lufthavn. Det gik heldigvis meget let med at komme ud af lufthavnen. Vi havde ellers på vores papier skulle angive, at vi både havde træfigurer og vandrestøvler med, så vi var lidt nervøse for at vores NZ træfigurer skulle komme i karantæne, men heldigvis gik vi lige igennem tolden! Herefter tog vi det meget dyre lufthavnstog ind i byen (cirka 180 kr. for et kvarters kørsel!). Her fandt vi hurtigt vores hotel, hvor vi fik badet og slappe lidt ind i vores nye luksusomgivelser.

{% include img_figure.html idx=2 caption="Darling Harbour" %}

Vi gik ned til Darling Harbour, hvor vi fik en gang Fish & Chips samt kigget lidt i havnen. Vi fandt hurtigt ud af, at vores hotel lå lige midt i Sydneys Chinatown, da vi var omgivet af asiatere og asiatiske restauranter. Ved Darling Harbour var der børnefilmfestival, så vi fik lige set lidt Askepot (Det var næsten ikke til at få Mads med hjem:-))

{% include img_figure.html idx=3 caption="Darling Harbour" %}
