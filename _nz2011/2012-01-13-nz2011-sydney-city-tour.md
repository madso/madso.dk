---
layout: single
title:  "Sydney City tour"
categories:
  - rejse
tags:
  - nz2011
  - newzealand 2011
  - Sidney
---
Vi startede dagen med at være på CityMarked, som var en stor lagerbygning fuldt med alt muligt forskelligt a la Bazaren. Her fik vi købt lidt frugt til dagen, samt kigget lidt på alle boderne med souverniers tingene og andre sjove ting. Markeet var domineret af at være beliggende i Chinatown og var fuldt med asiater og asiatiske madvarer. Derefter fik vi købt lidt morgenmad. Så kunne Line ikke klare flere asiatiske ting, og vi begav os igen ned på Darling Harbour. Vi kiggede lidt på turistbureauet, hvor vi fandt en brochure for en gratis guidedtur rundt i Sydney. Tiden passede lige præcis med, at vi kunne nå den næste tur, så vi skyndte os hen til mødestedet.

{% include img_figure.html idx=1 caption="Sydney" %}

Det var en super god guide, som på en 3 timers rundttur i Sydney fik vist os mange af de vigtigste seværdigheder. Vi var forbi Town Hall, Queens Victoria Building, Town sky tower, Hydepark, forskellige museeer og historiske bygninger. Turen endte i området The Rocks med udsigt til Sydney Harbour Bridge og Sydney Opera House. Guiden var rigtig god til at fortælle gode historie og fakta om stederne, så det var en super tur.
Efter turen fik vi en hurtig frokost ved Sydney Harbour fra Hungry Jacks, som er BurgerKing i Australien! Herefter gik vi helt hen til Operahuset, hvor vi fik set den fantastiske bygning helt tæt på. Det er et helt specielt bygningsværk. Det var en fantastisk dag, så vi nød vejret ved området omkring operahuset og den flotte udsigt til Harbour Bridge.

{% include img_figure.html idx=2 caption="Sydney Opera House" %}

Om eftermiddagen gik vi lidt tilbage til byen og fik en fredagsøl sammen med alle forretningsmenneskerne i Sydney ved Australian Square. Derefter gik vi tilbage til The Rocks for at forsøge at finde en restaurant, hvor vi kunne spise aftensmad. Vi fandt dog hurtigt ud af at finde en restaurant i Sydney åbenbart at lige så svært, som at finde et sted at campere i NZ! Det var nærmest umuligt at finde en restaurant, hvis man ikke ville have kinesisk mad, junk food eller betale totalt overpris! Så det endte med at vi næsten var tilbage ved hotellet før vi fandt en italiensk restaurant, hvor vi kunne spise. Herefter blev der slappet af på hotellet.

{% include img_figure.html idx=3 caption="Sydney Opera House" %}
