---
layout: single
title:  "Wanaka Bryllup"
categories:
  - rejse
tags:
  - nz2011
  - newzealand 2011
  - Wanaka
  - Bryllup
  - Edgewater
---
Så kom den store dag endelig!! Den havde vi set frem til i over et halvt år. Vi havde planlagt brylluppet siden sommerferien og det havde været meget svært ikke at fortælle det til nogen. Især for Line, da hun skulle vælge brudekjole mm uden nogens hjælp og uden at kunne snakke med Mads om det heller.
Dagen startede tidligt med et bad og morgenmad, som kunne klemmes ned på trods af sommerfugle i maven. Vi havde begge tid hos jer sin frisør kl. 8.00. Salonerne lå lige overfor hinanden, så vi fulgtes derhen, hvorefter vi ikke så hinanden igen før i kirken. Hos Mads' frisør fik han gode historier om frisørens tidligere ægteskab, som ikke havde holdt. Dejlig opmuntrende 3 timer inden man selv skulle giftes! Efter frisøren kørte Mads ud til lufthavnen og bookede bryllupsgave til Line. Derefter kørte han tilbage til campingpladsen, hvor han fik skrevet sin tale til Line udfra de i forberedte stikord. I løbet af turen havde Mads skrevet små stikord ned uden at Line havde lagt mærke til det. Derudover fik han klædt om på campingpladsens badeværelse, hvor der blev kigget en del efter ham. Kirken lå et stenkast fra campingpladsen, så Mads var der i god tid cirka kl. 10.30. Her fik han klaret de sidste detaljer omkring ceremonien.

Ved Line gik det stærkt ved frisøren og med makeup. Så snart at Line kom ind i salonen, blev hun overfaldet af pudder og hårspray. En mærkelig fornemmelse når man havde været vant til at være helt neutral i 14 dage. Men smukt blev det. Det var aftalt med Laura, at Line skulle hentes kl. 10.00 ved frisøren, men Line var allerede færdig kl. 8.45 og frisørerne skulle videre til et andet bryllup på trods af at Line havde tid indtil kl. 9.30! Heldigvis kunne Frederick kommer og hente Line tidligere. Men morgenens næste problem opstod, da Lines brudebuket skulle blive bragt til frisøren og den var ikke ankommet endnu. Det endte med, at hun aftalte med blomsterleverandøren at de skulle levere til buketten til en kirsebærbod ved siden af salonen. Hun kunne så hente den ved kirsebærmanden før vielsen :-) Så det var lidt specielt, at hente brudebuketten ved en kirsebærsælger. Hjemme ved Frederic & Laura gik ventetiden med lidt læsning og småsnak med hunden, katten og barnet. Da kl. blev omkring 10.00, fik hun strøjet kjolen og blev klædt på. Laura hjalp med at snøre, mens Frederick tog billeder. Da alt var klar, kørte de afsted til kirken og var der cirka 10.55. Der var lige tid til, at Mads kunne få sin knaphulsblomst og Line kunne få hendes forlovelsesring fra bilen.

{% include img_figure.html idx=1 caption="Line på vej op af gulvet" %}

Line havde holdt sin brudekjole skjult på hele turen, så Mads havde ikke set den, inden hun trådte ind i kirken. Line blev ført op af kirkegulvet af en flink ældre mand, som hun lige nåede at hilse på, inden de gik ind. Musikken startede og Line gjorde sin entre til Wangners Bridal Chorus. Det var meget overvældende for Line at gå op ad kirkegulvet og se Mads stå ved alteret og vente. Mads syntes, at Line var meget smukt som brud og begge fik vi lidt våde øjne ved synet af hinanden. Kirken var blevet pyntet op med blomster og danske og New Zealandske flag. Derefter gik vi begge op til præsten og præsten bød velkommen.

{% include img_figure.html idx=2 caption="Foran alteret" %}

Så sang vi "Dejlig er jorden" på dansk, så det var kun os der sang, og de andre nynnede med. Tilstede var ud over os præsten, præstens kone, organisten samt 3 fra menigheden. Efter salmen læste én af damerne et vers op fra biblen (Corinthians 13, vers 1-13). Det var utrolig smukt og Line blev meget rørt. Herefter kom præstens prædiken, hvor han lagde vægt på at kærlighed ikke altid er en dans på rosen, men også handler om kompromisser. Så kom det store øjeblik, hvor vi begge sagde I Will, hvorefter vi citeret vores løfter efter præsten og gav hinanden ringene på. Så proklameret os ægtefolk og vi måtte kysse.

{% include img_figure.html idx=3 caption="Der kysses" %}

Derefter skulle vi og vidnerne op til alteret og underskrive de officelle dokumenter. Herefter var der bøn og vi afsagde Fader Vor på dansk. Tl slut blev vi velsignet og kunne gå ned af kirkegulvet til Felix Mendelssonne Wedding March.

Da vi kom ud af kirken, var der flere personer fra menigheden mødt op. Den ene var dansker, som boede i Wanaka. Det var hende som havde leveret de danske flag til kirken. De overraskede os med at kaste rosenblade ud over os.

{% include img_figure.html idx=4 caption="Ude foran kirken" %}

Derefter var der reception for de fremmødte i kirken, som præsten og hans kone havde arrangeret uden, at vi vidste det! Præstens kone havde lavet en bryllupskage, som vi kunne skære for og made hinanden med. Det var en tradition, de ikke kendte i NZ. Der blev skænket champagne og "brudens far" udbragte en skål for brudeparret. Efter lidt tid gav præsten Mads ordet og han holdte sin tale til sin brud. Den fremkaldte tårer hos Line og de gamle damer. Vi havde lyst til at blive der i lang tid, da alle var så søde. Men vi måtte videre, da vi havde en aftale med en helikopter kl. 12.00. Vi fik sagt pænt farvel og der blev givet knus og kys. Så det var en hurtig ny familie, vi fik :-)

{% include img_figure.html idx=5 caption="Ude foran kirken" %}

Vi kørte efter Frederick ud til Edgewater, som var hotellet, hvor vi skulle bo. Her blev kort efter hentet af helikopteren, der fløj os op til Mt Roy, hvor vi havde vores fotosession. Den varede cirka en time. Det var en fantastisk udsigt ud over søer og bjerge. For foden af bjerget lå Lake Wanaka.

{% include img_figure.html idx=6 caption="Heli ride" %}

Vi kunne tydeligt se mt cook og mt Aspring. Line fik sin vilje, så Mads fik ikke lov til at have solbriller på på alle billederne. Kun et par enkelte ved helikopteren. Herefter fløj vi tilbage til hotellet, og piloten Chris landede sikkert på hotellets helipad.

{% include img_figure.html idx=7 caption="På toppen af Mt Roy" %}

Vi gik ned til Lake Wanaka, og fik også taget et par billeder der.

{% include img_figure.html idx=8 caption="Lake Wanaka" %}

Fotosessionen sluttede med et par shots ved brudekareten.

{% include img_figure.html idx=9 caption="Brudekareten" %}

Da Frederick var kørt afsted, tjekkede vi ind på hotellet, hvor vi blev opgraderet til en suite. Vi spiste frokost ved hotellet med udsigt til Lake Wanaka. I restauranten rendte vi ind i præsten og det meste af bryllupsselskabet, som havde været inde og spise frokost. De mente at nu de havde deres fine tøj på, skulle de udnyttes til en frokost. Det resulteret i endnu en gang lykønskninger og masser af knus og kindkys.

{% include img_figure.html idx=10 caption="Frokost på Edgewater" %}

Efter frokosten skiftede vi for en kort stund til civilt tøj og gik en kærlighedstur langs vandet ind til byen. På tilbagevejen gik vi forbi præsten og fik afleveret kirkedonationerne, som de blev meget glade for.

{% include img_figure.html idx=11 caption="Afslapning på Edgewater" %}

Tilbage på hotellet fik vi slappet af, og skiftede igen tilbage til bryllupsuniformerne, inden vi blev hentet af en taxi. Den kørte os ind til The Landing, hvor vi havde reserveret et bord til vores bryllupsmiddag. Vi fik et lækkert bord på deres terrasse med udsigt over søen. Vi fik en lækker 3 retters menu. Vi startede med champagne. Til forret fik vi hvidløgsmarineret kæmpe rejer og blæksprutte. Hovedretten var dagens fisk med friske bønner og kartofler. Desserten var Lemon Pot med skovbær. Til maden fik vi en super lækker NZ hvidvin, som var helt fantastisk.

{% include img_figure.html idx=12 caption="Bryllupsmiddag" %}

Da vi forlod restauranten, vakte vi en del opsigt blandt de øvrige gæster. Vi kunne høre på vej ud, at tjenerne måtte forklare vores historie til flere af gæsterne. Vi besluttede os for at gå tilbage til Edgewater langs søen på trods af Lines ømme fødder. På vej tilbage fik vi mange lykønskninger fra forbipasserende. Vi mødte et canadisk par, som vi fulgtes med det sidste stykke til Edgewater. De havde været gift i 40 år og kunne komme med en masse råd om ægteskab. På Edgewater måtte vi igennem restauranten for at komme til vores værelse. I restauranten klappede og jublede alle gæsterne af os. Det var meget sødt, men også lidt pinligt!

På værelset kunne vi endelig ringe og skrive til vores forældre, søskende og venner, mens vi delte en flaske champagne. Vi dansede brudevals kl. 11.45 og gik derefter i seng.
Alt i alt en fantastisk dag, som vi aldrig vil glemme! Det var utrolig rørende så hjælpsomme og søde alle mennesker var, især fotografen og folkene i kirken. Det var fantastisk med en bryllupsdag, hvor vi bare kunne nyde hinanden og snakke om vores liv sammen, samt genopfriske minder for de sidste 5 år. Vi lovede hinanden, at vi engang vil komme tilbage til Wanaka!
