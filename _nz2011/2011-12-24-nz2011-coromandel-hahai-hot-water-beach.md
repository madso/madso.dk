---
layout: single
title:  "Coromandel, Hahai, Hot Water Beach"
categories:
  - rejse
tags:
  - nz2011
  - newzealand 2011
  - coromandel
  - Hahai
  - juleaften
  - spaceship
---
Så blev det tid til at tjekke ud af hotellet og få fat i vores "Spaceship", som skulle være vores hjem de næste 21 dage. Vi havde hjemmefra printet en fin rutevejledning ud til udlejningsfirmaet, som beskrev at vi skulle finde et tog at køre derud med. Desværre havde vi ikke taget højde for, at det var d. 24 december og togene derfor kørte efter ferieplan. Derudover var der også sporarbejde, så på den første strækning kørte toget slet ikke. (Det er åbenbart ikke kun DSB, som ikke virker). Men efter lidt besvær og en meget forvirret Mads, kom vi afsted og fik fundet vores Spaceship.

Her kom dagens anden udfordring for Mads, der nu skulle prøve kræfter med at køre i den "forkerte" siden af vejen. Heldigvis gik det godt, kun med nogle småfejl, især med at tænde for vindusviskeren i stedet for blinklyset. Vi kørte straks til det nærmeste supermarked, for at få provianteret. Især øl og vin var vigtig ifølge pigerne ved udlejningsfirmaet. Det var et kæmpe supermarked, som vi havde fundet, så det tog lidt tid at finde alle varerne.

{% include img_figure.html idx=1 caption="Spaceship" %}

Herefter forlod vi Auckland for at finde Coromandel halvøen, hvor vi havde besluttet os for at holde jul. Der var udsolgt af GPS'er ved udlejningsfirmaet, så Line måtte i gang med at føre kort. Det førte naturligvis til en lille omvej, men heldigvis en hyggelig én af slagsen og vi endte på den rigtige vej.

{% include img_figure.html idx=2 caption="Coromandel" %}

Vi startede med at køre vest om halvøen, hvor der var den mest fantastiske udsigt til turkisblåt vand til den ene siden og bjerge til den anden. Der var små snoede veje, så Mads fik trænet sin kørsel. Vi holdt ind et sted, hvor de lokale samlede østers fra stranden, da det var lavvande. Derefter gik turen om øst på halvøen, hvor vi holdt pause ved en fantastisk strand. Her fik Mads en lille lur og Line fik gjort noget ved sin tan. Vi kørte videre til Hahai og Hot Water Beach, hvor vi fandt en hyggelig campingplads. Her fik julemiddag bestående af melon, parmaskinke med rosévin til.

{% include img_figure.html idx=3 caption="Hahai" %}
