---
layout: single
title:  "Queenstown"
categories:
  - rejse
tags:
  - nz2011
  - newzealand 2011
  - Queenstown
  - Te Anau
  - Kawarau Bridge
  - Bungy Jump
---
Vi startede dagen med at være ved Queenstown Court House kl. 9.00. VI forventede naturligvis det værste med de offentlige myndigheder, så vi var klar til en kamp for at få vores Marriage License. Allerede ved indgangen mødte vi en flink newzealænder, som viste os vej til det rigtige kontor. Og til vores store lettelse, så lå alle papirerne klar til os. Der var kun et par mindre stavefejl der skulle rettes og så var vi klar! Det var en utrolig lettelse at have papiret i hånden.

Derefter var vi klar til dagens anden udfordring - Bungy Jump! Vi havde først booket tid til kl. 12.30, da vi var nervøse for at vi ikke ville være klar før, men vi kunne heldigvis få vores tid lavet om til kl. 11.30. Ventetiden brugte vi på gratis internet og de sidste forberedelser til brylluppet.

{% include img_figure.html idx=1 caption="Kawarau Bridge" %}

Vi kørte ud til broen, hvorfra vi skulle springe og på det tidspunkt var Line efterhånden blevet meget nervøs. Vi blev tjekket ind og stillede os i kø på broen. Mads kom hurtigt til, da han skulle springe fra mandekøen.

{% include img_figure.html idx=4 caption="Mads springer" %}

Line måtte vente længere og nervøsiteten kunne få lov at vokse :-) Mads nåede at komme tilbage op til Line og da det blev hendes tur, gik han ned for at tage billeder. Det var en fantastisk oplevelse at springe - En helt unik følelse i kroppen at hoppe ud i det blå. Mads syntes, at det var lidt underligt at gøre det i ædru tilstand. Da Line var kommet sikkert ned, fik vi hentet vores gratis T-shirt og Mads købte billeder af sit spring. Derefter fik i en Bungy Burger fra the Barbie til frokost :-)

{% include img_figure.html idx=2 caption="Line springer" %}

<figure>
<iframe width="560" height="315" src="https://www.youtube.com/embed/ejOHtUFsnyc" frameborder="0" allow="accelerometer; autoplay; encrypted-media; gyroscope; picture-in-picture" allowfullscreen></iframe>
	<figcaption>Line spriner video</figcaption>
</figure>

Vi kørte derefter til Te Anau på vej til Milford Sound. I Te Anau gik vi ind på I-sight for at få en pris på bådtransport til og fra Milford Track. Det kostede til vores overraskelse 300 dollars! Der kom vestjyden op i os begge, da vi syntes det var lige i overkanten for en bådtur :-) Vi fandt nogle andre vandreruter, som vi evt. kunne tage dagen efter.

På I-sightet fandt Line en brochure for horse back riding og vi ringede og bookede en tur. Vi kørte derud med det samme og kom hurtigt op i sadlen på hver vores hest. Mads fik Lippy og Line fik Lucky. Turen gik rundt i kuperet terræn og med udsigt til de omkringliggende bjerge. Det var underligt at komme op på sådan et stort dyr, men det var nogle meget rolige heste, så man blev hurtig tryg ved situationen. Turen varede 2 1/2 time med en lille pause undervejs. Mads mente naturligvis at turen godt kunne have været vildere :-) Der var ingen som faldt af hesten, så Mads mente, at vi red for langsomt.

{% include img_figure.html idx=3 caption="Ridetur" %}

Vi sluttede dagen af med at finde en campingplads, hvor vi kunne få et langt varmt bad og noget at spise.
