---
layout: single
title:  "Wanaka"
categories:
  - rejse
tags:
  - nz2011
  - newzealand 2011
  - Wanaka
---
Vi startede dagen tidligt med at køre ud til Lake Matheson. Søen skulle være blankest om morgenen ved solopgang, så vi var derude ved 6.30 tiden. I søen kunne man se Mt cook og de omkring liggende bjerge spejle sig i søen. Det var lidt overskyet, så vi kunne ikke se bjergtoppene, men bjergene spejlede sig flot i søen. Vi spiste vores medbragte morgenmad derude og begav os herefter mod Wanaka. Da vi forlod vestkysten og kørte ind i landet gik det af små snoede veje, hvor der var en fantastisk flot udsigt til bjerge og søer!

{% include img_figure.html idx=1 caption="Mt Cook i Lake Matheson" %}

I Wanaka havde vi lavet en aftale med fotografen Frederik og Laura Larsson kl. 11.00. Så vi havde lidt travlt med at komme afsted. Da vi kom til Wanaka, var vi ikke i tvivl om at vi havde valgt det rigtige sted at blive gift. På vejen til Wanaka havde vi opdaget, at vi kun havde en PO adresse til fotografen. Vi prøvede at få hjælp til at finde deres adresse ved et I-sight, men de kunne kun finde en en adresse til dem ude ved lufthavnen, som de ikke var sikker på var rigtig! Vi prøvede dog at køre derud, men der var intet kontor. Vi kunne huske at de samarbejdede med Wanaka Helikopters, som lå ude ved lufthavnen. Vi fik derfor ind til dem og spurgte om hjælp. Damen i receptionen var heldigvis meget hjælpsom. Hun fandt adressen, printede et kort til os og ringede til fotografen og fortalte, at vi var på vej.

{% include img_figure.html idx=2 caption="Vejen til Wanaka" %}

Da vi ankom til Frederik og Laura var de utrolig søde og hjælpsomme. Da Laura hørte, at Line regnede med at skifte tøj ved frisøren, tilbød hun, at Line kunne iklæde sig bryllupskjolen hjemme hos dem. De tilbød derudover at opbevare brudekjolen, og hente Line ved frisøren og køre hende til kirken. Så det var en fantastisk venlighed og service, som man ikke så tit oplever i Danmark.

Derefter blev der tid til en hurtig frokost ved Lake Wanaka (ca. 5 min), inden at vi skulle mødes med præsten kl. 13.00. Han var ligeledes meget venlig. Han fortalte at han var englænder, men boede normalt i Strassburg. Han var kun vikar i NZ, da den tidligere præst var gået på pension. Vi startede med at fortælle lidt om os selv. Derefter gennemgik vi salmen og prædiken, inden vi gik over i kirken. VI var glædelig overraskede over, at kirken var så hyggelig. Præsten fortalte os, at det var en traditionel newzealandsk trækirke. Her fik vi øvet vores bryllupsløfter og allerede nu var Line ved at tude (også Mads havde lidt våde øjne, selvom han ikke ville indrømme det). Præsten mente ikke, at Line kunne gå op alene af kirkegulvet, så han ville arrangere, at en lokal mand ville følge hende op. Lidt mærkeligt! Præsten mente også, at der ville komme nogle lokale og overvære vielsen.

Så nu var vi ved at være klar til at blive gift. Vi manglede bare at få den officielle marriage license fra det newzealandske myndigheder. Line havde allerede i november sendt alle de nødvendige papier afsted, men havde ikke kunne få en bekræftigelse på, at de var ankommet på trods af mange rykkere. Vi havde ligeledes forsøgt at ringe flere gange mens vi var i NZ, men der var konstant telefonsvarer på. Vi besluttede derfor at køre til Queenstown for at få tjekket det, selvom vi gerne ville have været blevet lidt længere i Wanaka. Da vi kom til Quenstown fandt vi ud af, at kontoret havde lukket fra d. 22 december til og med d. 3 januar. Længere juleferie end i DK, så vi måtte vente til næste dag.

{% include img_figure.html idx=3 caption="Camping" %}

I Queenstown fik vi booket Bungy Jump til dagen efter, så nu var der ingen vej tilbage. Vi fandt en DOC campingplads i bogen, hvor vi kunne overnatte tæt ved Queenstown. Der var lidt af en køretur, da pladsen lå 4 km nede af en grusvej, så bilen blev godt rystet og støvet. Det var dog det hele værd, da pladsen havde en fantastisk udsigt til bjerge og en sø. Det eneste minus var at der var alt for mange sandflies!
