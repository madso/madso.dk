---
layout: single
title:  "Auckland"
categories:
  - rejse
tags:
  - nz2011
  - newzealand 2011
  - auckland
---
Da vi kom ud af Auckland lufthavn, hoppede vi på en Airport Express bus, som kørte os ind til down town. Fra stoppestedet var de ca. 500m til hotellet. På hotellet fik vi os et velfortjent bad, fik skiftet tøj og begyndte at føle os som civiliserede mennesker igen.

{% include img_figure.html idx=1 caption="Sky Tower Auckland" %}

Planen var nu at smutte ned og kigge lidt på Auckland by. Vejret var sol og ca. 19 grader. Vi startede med at gå ca. 500m ned til Sky Tower. Her fik vi plyndret et turistkontor for brochure. Ingen af os havde lyst til at tage op i Sky Tower, så vi gik i stedet ned til Albert Park og så på palmer og springvand. Vi fandt dog hurtigt ud af, at vi ikke kunne sidde alt for længe på bænke og slappe af, da vi så var ved at falde i søvn. Så vi gik ned på Queens Street og kiggede på butikker. Mads fandt et nyt bælte, da hans gamle Hugo havde givet op. Line fandt en kasket. Derudover fik vi hver købt en "All Blacks" t-shirt. "All Blacks" er NZ nationale rugby hold. Så nu kunne vi rigtig mænge os med de lokale.

Herefter gik vi ned på The Viaduct ved havnen, hvor vi fandt en fiskerestaurant, Neptuns, hvor vi fik stillet vores sult. Servetrisen mente at hun kendte Line fra et andet sted, men vi forklarede at vi jo lige var ankommet, så hun mente at Line måtte havde en dobbeltgænger i Auckland.

{% include img_figure.html idx=2 caption="The Viaduct" %}

Efter maden tog vi tilbage på hotellet, hvor vi sluttede dagen med at tage et par baner i hotellets pool og bagefter en tur i spa'en.
