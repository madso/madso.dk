---
layout: single
title:  "Kaikoura Sæler"
categories:
  - rejse
tags:
  - nz2011
  - newzealand 2011
  - Kaikoura
  - Sæler
  - Kaikoura Peninsula
---
Vi vågnede ca. kl. 5 til lyden af en møgfugl, som blev ved at synge den samme tone om og om igen. Da vi var tæt ved at stå op, holdte den endelig op, så vi kunne få et par timer mere på øjet. Vi stod op ved 7 tiden, fik pakket sammen og kørte ned på stranden og spiste morgenmad i det flotteste solskinsvejr. Efter maden kørte vi ned til kajakcenteret og efter lidt ventetid kørte vi i Landrover ned til South Bay. Vi fik smidt kajakkerne i vandet og sejlede afsted.

{% include img_figure.html idx=2 caption="Kajak og sæler" %}

Vi roede ud mod spidsen af Kaikoura Peninsula, hvor der var en sælkolonier. Efter 15 min. sejlads kunne vi lige pludselig spotte sæler inde på klipperne og der kom flere og flere. Vi sejlede lidt rundet om et klippeudspring og kunne komme rigtig tæt på sælerne, som lå og nød solskinnet på klipperne. Flere af sælerne kom også i vandet, hvor de lå og strakte sig og kløede sig i pelsen. De var dog ikke så nysgerrige som delfinerne, men vi kom stadigvæk meget tæt på dem. Det var igen en fantastisk oplevelse at se dyrene i deres naturlige omgivelser i forhold til når man ser dem i zoo. Og det var fedt at sejle stille omkring i kajakkerne i det blå vand og have sæler svømmende omkring en.

{% include img_figure.html idx=1 caption="Sæl" %}

Vi så blandt andet en stor formentlig hansæl. Han havde ligget oppe på klipperne og solet sig, langsomt bevæget han sig over klipperne, inden han hoppede i vandet lige foran vores kajakker. Han fik rigtig vist sig frem i vandet med at slå lufferne sammen og rulle rundt i vandet. Efter et par timers sejlads vendte vi tilbage til South Bay, fik kajakkerne smidt tilbage på traileren og kørte tilbage til kajakcentret. Den ene af guiderne fortalte os, om en god vandrerute rundt på halvøen.

{% include img_figure.html idx=3 caption="Sæler" %}

Vi kørte tilbage til South Bay, hvor vi fik nyt solcream på og fik smurt en madpakke. Herefter gik vi afsted på ruten. På gåturen var der gode udsigtspunkter ud over vandet og de flotte klippeformationer. På et tidspunkt kunne man fra skrænten gå ned til vandet og her havde vi igen mulighed for at se sæler ligge og sole sig på klipperne. Vi skulle dog passe på ikke at komme for tæt på (min 10 m fra sælerne). På grund af tidevandet kunne vi fortsætte med at gå langs vandet på klippebunden, som ellers ville være dækket af vand ved højvande.

{% include img_figure.html idx=4 caption="Hikingtur" %}

Efter ca. 3 timers vandring var vi tilbage ved bilen. Vi kørte ind til Kaikoura og fik kigget lidt på byen. Herefter kørte vi til Christchurch, hvor vi fandt en campingplads. På campingpladen fik vi brugt vores sidste mad- og drikkerationer.
