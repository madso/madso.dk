---
layout: single
title:  "Nelson"
categories:
  - rejse
tags:
  - nz2011
  - newzealand 2011
  - Nelson
  - Motueka
---
Dagen startede kl. 6.00, da vi skulle med færgen til Sydøen kl. 7.25. Vi var nede ved færgelejet ved 6.30 tiden, så der var en times ventetid før vi kørte ombord. Den brugte vi på morgenmad. Der var desværre regnvejr og diset, så der var ikke meget ved udsigten fra færgen. Den 3 timer lange sejltid gik i stedet med at finde et sted at booke kajaktur. Mads ringede og fik bekræftet bookningen til næste dag.

{% include img_figure.html idx=1 caption="Udsigt fra færgen" %}

Da vi rullede fra borde, satte vi kursen mod Nelson. Turen gik via små snoede veje med udsigt til mange små bugte og øer. Desværre regnede det stadigvæk meget, så heller ikke her var udsigten optimal. Da vi kom til Nelson, skulle Mads lige have en powernap og lidt frokost. Regnen fortsatte, så vi følte ikke for de lange vandreturer. I stedet tog vi til Founders Heritage Park, som ifølge Turen går til, skulle være lig med den gamle by i Aarhus. Der var meget hyggeligt i starten, da det ikke regnede så meget. Men det begyndte hurtigt at styrte ned igen plus at alle husene i byen var lukket! Undtagen jernbanen, som selvfølgelig kostede ekstra. Så vi følte os lidt snydt. Men i parken var der også et økologisk bryggeri med en lille cafe til. Her fik vi en kop kaffe og fik købt lidt øl til om aftenen.

{% include img_figure.html idx=2 caption="Uounders Heritage Park" %}

Vi skulle herefter kører mod Motueka, men da vi kom ud til bilen var batteriet helt dødt. Meget træls når man sad der i sit helt våde tøj. Heldigvis kunne de flinke damer i receptionen hjælpe med at ringe efter Alt-mulig-manden Dave, som kunne komme med nogle startkabler. Så det var Dave to the rescue! Vi undrede os meget over hvorfor batteriet var dødt, lige indtil Line spurgte om vi havde slukket lyset. Der kom Mads i tanke om, at han havde glemt at slukke for lygterne. Så det gav bilen ingen advarsel om. Så det var godt at han allerede havde købt kvaje-bajere ved bryggeriet. Efter at Dave havde givet batteriet nyt liv, kunne vi komme videre og havde sparet 65 dollars ved ikke at have ringet til AA.

Vi kørte til Motueka, hvor der blev handlet ind til morgendagens nytårsmiddag. Vi fandt en campingplads, hvor vi kunne komme i ly for regnen. Line fik udlignet i kampen om at blive NZ-Meister.
