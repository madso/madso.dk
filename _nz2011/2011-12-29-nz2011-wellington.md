---
layout: single
title:  "Wellington"
categories:
  - rejse
tags:
  - nz2011
  - newzealand 2011
  - Wellington
  - Mount Victoria
  - Te Papa
---
Vi kørte til Wellington for at tilbringe dagen i NZ's hovedstad. Inden vi forlod campingpladsen, fik Mads et godt tip fra vores nabo, som havde solgt alt han ejede i Sydafrika, for at rejse jorden rundt. Han fortalte, at der var en parkeringsplads ved en lille strand tæt ved Wellington centrum, hvor man kunne overnatte gratis. Så den satte vi os for at finde. Efter kun lidt rund kørsel i Wellington ensrettede gader, lykkedes det for os at finde p-pladsen og få en plade.

{% include img_figure.html idx=1 caption="Cable car" %}

Herefter begav vi os ind mod byen. Selvom der forsat var lidt ømme ben, skulle vi lige gå op til toppen af Mount Victoria, for at få udsigten over byen. (Man kunne have taget en bus, men nu var vi jo gået i form, så vi sparede buspengene :-) ) Efter at have nået toppen gik vi ned til byen. Det begyndte dog at småregne, så vi fandt en café, hvor vi kunne få frokost og kaffe. Der var gratis wifi , så vi fik opdateret bloggen og tjekket mail, så Mads var glad.

{% include img_figure.html idx=2 caption="Den botaniske have" %}

Efter frokosten gik vi ned af Wellingtons butiksgader og fik shoppet lidt, Mads en t-shirt og Line et par vandresokker, så vablerne forhåbentlig kan undgåes på resten af turen.

{% include img_figure.html idx=3 caption="Campinghygge" %}

Vi blev så til rigtige turister og tog den lille røde kabelvogn op til den botaniske have. Turen tog cirka 5 min! Vi gik via den botaniske have ned til regeringskvarteret, hvor vi så de forskellige regeringsbygninger i forskellige byggestile. Vi gik tilbage langs havnen og hen til Te Papa museet, hvor vi gik rundt et par timer. Der var ikke så meget spændende og udstillingerne var ret rodet. Så vi sluttede dagen med at hente sandwish ved Subway, som vi tog med tilbage til bilen. Den var der heldigvis stadigvæk og vejret havde klaret op, så vi kunne spise vores aftensmad ved vandet og havde en dejlig aften.
