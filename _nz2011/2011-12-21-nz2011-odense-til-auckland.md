---
layout: single
title:  "Odense til Auckland"
categories:
  - rejse
tags:
  - nz2011
  - newzealand 2011
  - hong kong
  - flyvning
---
Onsdag d. 21 december startede vores rejse til New Zealand. Vi havde forinden ået og glædet os i over et halv år, så det virkede helt uvirkeligt, at turen nu endelig startede.
Lines mor kørte os til toget, hvor vi startede først etape af rejsen, med medbragt mad fra Sunset og Maria kage (rester fra Udvikling Fyn).
Ugen forinden havde vedligeholdelsespersonalet hos DSB strejket, så vi var spændte på om turen ville gå planmæssigt. Men det gjorde den heldigvis. Vi ankom til Kastrup til tiden, med et enkelt skift på Hovedbanen. I Kastrup havde vi 2,5 times ventetid til flyet til London afgik.

I Heathrow var der 1 million mennesker samlet på 100m2, så der var virkelig trængsel, så Mads blev lidt stresset over alle de mennesker. Vi fik dog shoppet en dvd. Flyet til Hong Kong gik til tiden. Der var ikke fyldt op i flyet, så et var en stille og rolig flyvetur. Der blev efter et par timer lavet nat i flyet, så turen gik mest med at sove, eller prøve på det samme. Det var ikke de bedste sæder at sove i. Turen tog ca. 12 timer, så benene var glade for at komme og blive rørt i Hong Kong lufthavn. Her skulle vi vente i 4,5 time på det næste fly. Heldigvis var der god wifi i lufthavnen, samt en masse butikker at kigge i, så ventetiden gik hurtigt.

{% include img_figure.html idx=1 caption="Hong Kong airport" %}

Så manglede der bare 10 timers flyvning, så var vi i Auckland. Flyet var lidt forsinket, men flyvetiden var hurtigere end planlagt. Da vi kom til NZ var vejret klart, så vi kunne rigtig se det frodige grønne landskab på vej ind. I Auckland lufthavn skulle vi først igennem immigration og derefter tolden. Vores baggage var også kommet med hele vejen, selvom det kom ud på båndet som nogle af de sidste, så Line var ved at blive lidt nervøs. Alt i alt var det 35 gode timers rejse.
