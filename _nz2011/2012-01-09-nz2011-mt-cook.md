---
layout: single
title:  "Mt Cook"
categories:
  - rejse
tags:
  - nz2011
  - newzealand 2011
  - Mt Cook
  - Tasman Glacier
  - Lake Tasman
  - Good Shepard's Church
---
Vi vågnede ved 8.00 tiden til et fantastisk solskinsvejr. Mads rullede gardinet fra og så var der udsigt til sneklædte bjerge. Vi spiste morgenmad i det gode vejr og bevæget os mod mødestedet for vores booket kajaktur på Lake Tasman - En sø skabt af smeltevand fra Tasman Glacier.
Vi var heldigvis et lille hold på kun 6 personer og der var to rigtig flinke instruktører. Vi startede en lille test i vores padleegenskaber (man skulle være øvet for at komme med på turen), som vi selvfølgelig bestod med glans. Derefter kørte vi med bus så tæt på gletsjeren som muligt, og vi skulle derefter gå det sidste stykke for at komme ud til søen. På bussen og gåturen fik vi snakket med de andre på holdet, der var hollænder og canadiere.

{% include img_figure.html idx=1 caption="Mt Cook" %}

Da vi nåede frem til søen fik vi smidt kajakkerne i vandet og fik vores spraydeck og redningsvest på. Så var vi klar til at sejle afsted. Vandet var helt gråt pga. stenene og mineralerne i vandet. Vandet var ligeledes meget koldt cirka 3 grader ved overfladen 0,5 grader længere nede. Så man skulle nødigt falde i! Ude på søen fik vi lidt info om isbjerge og gletsjere af den meget entusiastiske guide.

{% include img_figure.html idx=2 caption="Lake Tasman" %}

Fra søen havde vi en rigtig god udsigt til Mt. Cook og Tasman gletsjeren. Gletsjeren virkede meget tæt på, men i virkeligheden var søen 7 km lang. Inden fra bredden havde isbjergene ligeledes set utrolige små ud, men da man kom tæt på var de ret store og det var fedt af sejle rundt om dem. Vi kunne ikke sejle alt for tæt på gletsjeren og de omkringliggende isbjerge, da der var risiko for, at der kunne falde store stykker is af. Det var en unik oplevelse af seje rundt på søen i høj solskinsvejr, mens der var udsigt til sneklædte bjerge og isbjerge. Turen blev ikke dårligere af, at der absolut ikke var en sky på himlen.

{% include img_figure.html idx=3 caption="500 år gammelt is" %}

Den ene af guiderne sejlede tæt på et af isbjergene og hakkede noget is af, som vi tog med tilbage til land. Tilbage på land fik vi trukket kajakkerne op, og drak derefter whiskey on the rocks med 500 år gammelt is!

{% include img_figure.html idx=4 caption="Whiskey on the rocks" %}

Da vi kom tilbage til mødestedet, sprang vi straks i bilen og satte kursen mod Kaikura. På vejen stoppede vi ved Lake Tekapo og så Good Shepard's Church. På køreturen hørte vi TV2 Marathon fra P7, som Mads havde downloadet hjemmefra. Vi holdt ind på en campingplads lige efter Christchurch, så vi kun havde en kort køretur til Kaikura dagen efter.
