---
layout: single
title:  "Rotorua"
categories:
  - rejse
tags:
  - nz2011
  - newzealand 2011
  - Rotorua
  - Te Puia
  - Polynesian Spa
  - Mount Maunganui
---
Vi startede dagen med et dejligt varmt bad, hvorefter vi forlod compingpladsen for at finde et supermarked, hvor vi kunne få handlet ind til noget morgenmad og resten af dagen.
Efter vi havde fået handlet kørte vi afsted mod Rotorua. Men vi nåede ikke så langt før vi fandt et rigtig hyggeligt sted at spise vores morgenmad på halvøen Mount Maunganui. Vi fandt en strand med udsigt til bjerget, som har lagt navn til byen. Efter vi havde spist morgenmaden besluttede vi os for at tage gåturen op af bjerget. Det var en rigtig dejlig gåtur, selvom det til tider var ret stejlt. Men der var en fantastisk udsigt fra toppen.

{% include img_figure.html idx=1 caption="Te Puia" %}

Herefter gik turen videre til Rotorua. Her fandt vi en park, hvor man kunne opleve den termiske undergrund med mudderbade og søer der boblede med varme fra undergrunden. Det var en meget speciel oplevelse, og der var en dejlig luft af prut :-) I parken kunne vi spise vores medbragte frokost dog under stærk bevogtning af diverse måger og gråspurve.
Om eftermiddagen tog vi ind til Te Puia, hvor vi fulgte en maori-guide, som viste rundt i det termiske områder. Her fik vi set gejsere, som sprøjtede op i luften og vi fik også set Kiwi fugle - dog i fangeskab. Herefter gik vi amok i giftshoppen, hvor vi fik købt flotte træfigurer, samt muddermaske til Mads :-)

{% include img_figure.html idx=2 caption="Te Puia" %}

Så blev det tid til at tage på jagt efter et sted at sove, som har vist sig at være sværere end vi troede. Vi endte efter lidt tids søgen med en meget dyr og meget mærkelig campingplads... Men vi skal jo blot sove her. Vi lavede en hurtig gang aftensmad (burger) og tog derefter til Polynesian Spa, hvor der var varme bade med termisk opvarmet vand aka prutvand. Det var dejligt, men kunne ikke måle sig med Blåvand!
