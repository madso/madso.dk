---
layout: single
title:  "Milford Sound"
categories:
  - rejse
tags:
  - nz2011
  - newzealand 2011
  - Milford Sound
  - Te Anau
  - Keplers Track
---
Da vi vågnede satte vi straks kursen mod Milford Sound. Vi havde besluttede os for at køre derud i stedet for at tage sejlturen derud. Vi var blevet vækket i løbet af natten og måtte ud og pille telten af bilen, da det blæste for meget. Vejen ud til Milford Sound var meget smuk og havde en fantastisk udsigt. Desværre var det meget overskyet, så det var begrænset hvor langt man kunne se. PÅ vejen kørte vi lige pludselig ind i en stor fåreflok, som fyldte hele vejen.

{% include img_figure.html idx=1 caption="Får på vejen" %}

Efter at flokken var passeret kunne vi fortsætte imod en tunnel, som vi skulle igennem, for til sidst at nå til Milford Sound. Her regnede det dog en del, så det blev til et kort smut ud og kigge på landskabet i regnen. Da der ikke var så meget ved vejret, besluttede vi os for at køre tilbage og måske gå nogle tracks, som der var en del af på vej tilbage.

{% include img_figure.html idx=2 caption="Milford Sound" %}

Regnen fortsatte dog, så det blev kun til en enkel lille tur. Da vi næsten var nået tilbage til Te Anau, kom solen frem og regnen forsvandt. Så vi besluttede os for at køre ud til udkanten af Te Anau og gå et stykke på Keplers Track. Det var en rigtig god tur på 11 km, som halvvejs gik forbi Bock Bay, hvor vi sad på stranden og nød vejret og udsigten.

{% include img_figure.html idx=3 caption="Keplers Track" %}

Efter gåturen kørte vi ind til Te Anau og gik i biografen for at se en naturfilm om Fjordland, som vi havde fået anbefalet af flere dagen før. Filmen var ok, den var dog lidt kort, kun cirka 20 min. Mads var dog ved at blunde lidt i løbet af filmen, så måske godt at den ikke var længere. Da filmen var slut, kørte vi tilbage til Queenstown, da Mads gerne ville ud og rafte næste dag.

Vi kørte tilbage til den DOC plads, hvor vi havde boet før. Denne gang var der heldigvis ikke så mange sandflies.
