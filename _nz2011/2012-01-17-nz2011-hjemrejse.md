---
layout: single
title:  "Hjemrejse"
categories:
  - rejse
tags:
  - nz2011
  - newzealand 2011
  - Odense
  - København
---
Vi startede vores lange hjemrejse med at få tjekket ud af vores hotel og fik opbevaret de tunge tasker. Vi skulle først med lufthavnstoget omkring kl. 13.00, så vi havde planlagt at tage på City Market for at købe nogle souvenirs ved markedsboderne. Desværre havde markedet lukket mandag/tirsdag! Vi brugte i stedet tiden på at kigge lidt på butikker, men Sydney var bare ikke shoppingbyen for os, så ingen af os fik købt noget.

Så begyndte vi på vores lange rejse hjem. Først med lufthavnstoget til Sydney Airport, hvor vi blev tjekket ind og fik alle vores mange boardingkort. I lufthavnen var der tid til lidt mad og parfume shopping. Det var en 9 timers flyvetur til HongKong. I Hong Kong lufthavn fik vi lidt ekstra ventetid, da flyet var 1 time forsinket. Herefter ventede en 12 timers flyvning til London. I London havde vi lige præcis tid til at nå vores fly til Kastrup. Da vi endelig ankom til Kastrup var vores bagage desværre ikke kommet med, men heldigvis gjorde det jo ikke så meget. Vi gik ud af terminalen for at finde vores tog. Men da vi kom ud stod hele familien og ventede på os med flag. Både Mads mor og far var der og Lines mor, søster og far samt Inge-lill. Så det var lidt af en overraskelse! Lines far havde sit fine chauffør tøj på med kasket og hvide handsker, så vi kunne næsten regne ud af vi ikke skulle med DSB hjem. Ude foran lufthavnen ventede en hvid limousine på os. Så vi blev transporteret hjem til Odense i fin stil med champagne og det hele. Vi følte os dog lidt underdressed i vores rejsetøj. Hjemturen blev brugt på at opdatere familien om vores mange eventyr.

{% include img_figure.html idx=1 caption="Afhentning af limousine" %}

Da vi kom hjem ventede endnu en overraskelse. Der var lavet æresport og Mads søster, svoger, niece, nevø og bedste ventede på os. De havde forberedt frokost til os. Efter frokosten havde Maria lavet en super flot bryllupskage til os. Det var noget af en overraskelse med alle de mennesker, men dejligt at se dem alle sammen og endelig kunne fortælle om alle vores oplevelser. Det hjalp os ligeledes med at holde os vågne, så vi forhåbentlig kan undgå alt for meget jetlag.

{% include img_figure.html idx=2 caption="Bryllupskage" %}

Det var så slut på vores rejse - Tak fordi I har læst med! Vi glæder os til at fortælle mere og vise alle vores billeder ved en given lejlighed.
