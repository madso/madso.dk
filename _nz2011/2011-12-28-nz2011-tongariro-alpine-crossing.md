---
layout: single
title:  "Tongariro Alpine Crossing"
categories:
  - rejse
tags:
  - nz2011
  - newzealand 2011
  - Tongariro Alpine Crossing
  - Mount Ngauruhoe
---
Vi var tidligt oppe kl. 5, så vi kunne nå at pakke bilen og spise morgenmad inden shuttlebussen afgik til starten af Tongariro Alpine Crossing, kl. 6.15. Vi var lidt nervøse, da vi ikke kunne finde kvitteringen på vores booking af shuttlebussen. Så nervøse at Mads måtte hen og fiske affaldsposen op. Men heldigvis skulle vi kun bruge vores navn, så vi kom med bussen.

Efter ca. 15 min. kørsel ankom vi til starten af hikingturen og begyndt straks vores 19,5 km lange vandretur. Den sidste shuttlebus gik kl. 16.30. Det startede forholdsvis let med opmærket sti og fladt terræn. Vejret var med os, så vi havde en flot udsigt og kunne hurtigt smide det yderste lag af det tøj vi havde på. Vi havde fået af vide, at vi skulle have mange lag tøj på, da vejret hurtigt kunne skifte oppe i bjergene.

{% include img_figure.html idx=1 caption="Tongariro Alpine Crossing" %}

Efter at have gået ca. 1,5 time, kom vi til den første stigning op til Mangateppo Saddle. Det var forholdsvis stejlt, men der stier og trapper, så den første stigning blev klaret med godt humør. Ved Mangateppo Saddle var der mulighed for at tage en afstikker og klatre op til toppen af Mount Ngauruhoe (Mount Doom i Ringenes Herre). Vi havde klaret det første stykke i god tid, så vi begyndte at klatre mod toppen af Mount Ngauruhoe. Men her var der ingen stier og stigningen begyndt at blive meget stejl. Så da vi var 1/3 del oppe af bjerget, måtte Line opgive og vi vendte om. Vi nåede dog at få et flot udkig. Derefter begav vi os videre af den rigtige rute og her begyndte stigningerne også at blive hårdere og stierne blev mindre.

{% include img_figure.html idx=2 caption="Mount Ngauruhoe" %}

Mads klarede stigningerne uden problemer med Line konstant 5 min. bagefter. På vejen op af stigning 3 (13 km igen), så Line en familie fra campingpladen, som havde en 10/12 årig pige med, som ikke kunne gå mere og bare sad og græd. Ikke godt at vide, om de nåede den sidste bus tilbage.

Efter den sidste lange stigning, var der en meget stejl nedtur og et meget løst underlag, så Line faldt på "møllen" op til flere gange. (og Mads vist også én enkelt gang) Men der var en super flot udsigt til Emerald Lakes og flere helt turkisblå bjergsøer, som afspejlede solen.

{% include img_figure.html idx=3 caption="Mount Ngauruhoe" %}

Så begyndte de sidste 10 km af turen. På skiltet stod der, at de første 10 km var sat til cirka 5 timer, mens de sidste 10 km var sat til 3 timer. Så vi vidste at det begyndte at gå nedad, men det var nu også blevet hårdere at gå især for Line, da der var begyndt at komme flere vabler på fødderne. I mødte heldigvis et ungt par fra Auckland, som også havde boet på compingpladsen, så de første kilometer gik med snak.
Inden de sidste 6 km holdt vi pause og fik spist frokost, og så gik turen ellers nedad. Lige da man [red. Line] var ved at blive træt af at gå, skiftede landskabet til et smukt regnskovslandsskab, så de sidste kilometer blev hyggelige på trods af vabler, ømme knæ og tidspres fra Mads for at nå bussen, så vi ikke skulle vente en hel time på næste bus. Vi nåede heldigvis lige præcis bussen, og så gik turen tilbage til campingpladsen for at hente bilen.

{% include img_figure.html idx=4 caption="Tongariro Alpine Crossing" %}

Vi besluttede at køre mod Wellington og fandt på vejen en hyggelig campingplads ved Foxton Beach. Det virkede som en meget lokal campingplads, hvor de fleste var Newzealændere. Her gik vi gået endnu en tur, som om de 19,5 km bjerghiking ikke var nok. Turen fik til den nærliggende strand. Herefter blev der lavet mad og hygget på campingpladsen.
