---
layout: single
title:  "Franz Josef"
categories:
  - rejse
tags:
  - nz2011
  - newzealand 2011
  - Franz Josef
---
Vi startede dagen med at køre til Lake Otoria, hvor vi gik en lille tur. Resten af formiddagen blev brugt på at komme fra campingpladsen til Franz Josef, hvor vi hjemmefra havde booket en halvdags gletsjervandring. Det var godt, at vi havde booket hjemmefra, da der var helt udsolgt til turen. Efter at have fået lidt udstyr gik turen med bus til starten af gåturen.

{% include img_figure.html idx=1 caption="Lake Otoria" %}

Den første times tid gik med at gå hen til selve gletsjeren. Turen gik igennem en lille skov og derefter over en masse granitsten. Da vi kom hen til gletsjeren, skulle vi have cramps (pikke) spændt på vores sko, så vi kunne komme op ad isen.

{% include img_figure.html idx=3 caption="Franz Josef" %}

Vi var ca. 2 timer på gletsjeren. Det var rigtig flot, at se isen og de mange gletsjerspalter. Vi skulle også igennem flere af spalterne og et sted igennem en meget smal og snæver tunnel.

{% include img_figure.html idx=2 caption="Franz Josef" %}

Da turen var slut, kom vi tilbage til byen, hvor der var gratis adgang til Franz Josef Glacier Hot Pools. Det måtte vi helt klart udnytte, da vi ikke havde fået et bad i 2 dage! Line syntes efterhånden, at hun lugtede meget og Mads gav hende ret :-) Derudover var der også blevet lavvandet i undertøjsstakken, så vi havde booket en campingplads ved Fox Glacier med vaskeri. På pladsen fik Line sat en vask over, mens Mads lavede mad. Der var en grill som vi kunne benytte, så vi fik endelig lidt BBQ.
