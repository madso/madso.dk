---
layout: single
title:  "Cathedral Cove"
categories:
  - rejse
tags:
  - nz2011
  - newzealand 2011
  - coromandel
  - Cathedral Cove
  - kajak
---
Dagen startede endnu en gang tidligt for Mads, da han stod op allerede kl. 6.00, men det gav ham tid til at opdatere bloggen inden Line blev vækket kl. 7.00. Derefter fik vi morgenmad og åbnede julegaver inden turen gik til Hahei strand, hvor vi havde booket kajaktur om formiddagen. Line blev lidt nervøs ved synet af de lidt for høje bølger som væltede ind på stranden, men guiderne var super gode og vi kom efter en hurtig introduktion op i kajakkerne og afsted ud i bølgerne. Så snart vi kom væk fra stranden var vandet mere stille og der var kun enkelte bølger. Vi var kommet på hold med nogle som alle havde sejlet kajak før, så vi kom hurtigt afsted. Det var en helt fantastisk sejltur i et smukt landskab. Det var næsten ikke til at forstå,, at vi virkelig var der. Flotte klipper, hvide stranden og turkisblåt vand.

{% include img_figure.html idx=1 caption="Hahai Beach" %}

Efter cirka 2 timers sejltur holdt vi pause ved Cathedral Cove klipperne. Her blev der serveret frisk brygget kaffe i diverse afskygninger, af vores guide som bryggede det på et primusblus. Det var ret imponerende! Ved Cathedral Cove var der også tid til at nyde de fantastiske omgivelser inden turen fik tilbage til Hahei strand.

{% include img_figure.html idx=2 caption="Moturka Island" %}

Vi skulle herefter have os noget frokost, men alle steder havde lukket da newzealænderne holdt julemiddag. Vi endte derfor tilbage på campingpladsen, hvor vi lavede en lækker færdigret. Vi tog derefter til Hot Water Beach, hvor vi kunne mærke den varme termiske undergrund og vi kom ud at bade for første gang. Der var høje bølger, så det blev til mere bodysurfing end svømning.

{% include img_figure.html idx=3 caption="Hot Water Beach" %}

Så tog vi bilen afsted på tur igen, for at sætte næsen imod Rotorua. På vejen var der igen en flot udsigt og meget snoede veje. Vi stoppede ved byen Waiki, hvor der er en aktiv guldmine, som var meget interessant at se.

Så blev det tid til at finde et sted at sove. Vi havde først fundet et hyggeligt sted ved en park og en havn, men en flink mand med en hundehvalp fortalte os, at vi ikke måtte campere der når vi ikke havde vores eget toilet. Så vi måtte finde en camping plads, hvor vi kunne sove.

{% include img_figure.html idx=4 caption="Madlavning" %}
