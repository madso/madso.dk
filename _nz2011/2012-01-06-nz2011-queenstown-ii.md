---
layout: single
title:  "Queenstown II"
categories:
  - rejse
tags:
  - nz2011
  - newzealand 2011
  - Queenstown
  - Shotover river
---
Vi startede dagen med endnu en gang at køre turen med grusvejen ind til Queenstown, hvor vi fik booket rafting til Mads kl. 13.00. Formiddagen gik med at kigge på butikker. Da Mads tog afsted fortsatte Line med shopping og nød en dejlig solskinsdag i byen.

{% include img_figure.html idx=1 caption="Mads på shopping" %}

Mads' tur startede med at han blev samlet op af en bus inden i byen. Bussen kørte ud til rafting firmaets basecamp, hvor der blev udleveret vådedragt, redningsvest og hjelm. Derefter var det tilbage på bussen, som kørte til startstedet. Turen gik via små snoede bjerggrusveje, hvor der kun lige præcis var plads til bussen. Så nogle var nødt til at bakke, når der kom modkørende. Et sted stoppede bussen, hvor vejen gik helt ud til kanten af bjergsiden, og chaufføren spurgte om nogle havde lyst til et base jump fra bussen?

Efter cirka 45 min kørsel, ankom vi til Shotover river, hvor raftingen skulle starte. Bådene blev sat i vandet, der blev udlevet årer, og vi blev inddelt i grupper på 6 mand. Efter lidt sikkerhedsinstruktioner hoppede vi i bådene og roede afsted. Floden slangede sig imellem 2 klippevægge. Der var masse af strøm i floden, så indimellem kom der nogle gode små vandfald, hvor vandet plaskede ind i både og udover os. Mads havde fået en plads forrest i båden, så han blev godt våd. Undervejs var der også mulighed for at hoppe i vandet og lade sig drive med strømmen. Et sted på turen måtte vi alle over og sidde i den ene side af båden, da båden ellers ikke kunne passere stenene. Turen sluttede med, at vi skulle igennem en lang mørk tunnel stadig siddende i bådene.

Efter sejlturen var der et varmt bad og omklædning, hvorefter bussen kørte os tilbage til Queenstown. Det var en god tur, men slet ikke vild nok efter Mads' smag.
Tilbage til byen ventede Line og efter vi mødtes, kørte vi tilbage til Wanaka, hvor vi havde booket en campingplads.

Desværre var vestjyden for nærig til at købe billederne fra turen.
