---
layout: single
title:  "Abel Tasman"
categories:
  - rejse
tags:
  - nz2011
  - newzealand 2011
  - Abel Tasman
---
Da vi vågnede indså vi at det stadig regnede og var helt overskyet. Vi besluttede dog fortsat at gøre os klar til kajakturen. Da vi kom frem til mødestedet, var turen ikke aflyst, da de forventede opklaring i løbet af dagen. Efter lidt tid kom vi afsted med bussen. Vi havde fået en kvindelig guide, så Mads var list skeptisk, især at hun også skulle køre bussen. (Men da hun var køn at se på, var det ok) Efter en del ventetid kom vi med en vandtaxa ud til den stand, hvor vi skulle starte med kajakkerne. Vandtaxaen var en speedbåd og chaufføren gav den godt med gas over bølgerne, så vi fik en vild tur. Herefter fik vi lidt instruktion og kom endelig afsted med kajakkerne.

{% include img_figure.html idx=3 caption="Kajakker" %}

Det gik fint i starten, men jo længere vi kom ud desto større bølger var der. Line mente at det var rigelig river rafting til hende. Men det var stadig sjovt. Desværre blev regnen ved, så vi blev ret våde. På turen kom vi forbi en ø, hvor der var en sælkoloni. Her fik vi set en del sæler, også en lille babysæl, som var meget nuttet.

{% include img_figure.html idx=1 caption="Sælkoloni" %}

Kajakturen sluttede på en lille strand, hvor der var frokost og lidt varmt at drikke. Da vi havde spist færdig og skiftet til tørt tøj, var vi klar tl vores vandretur, tilbage via Abel Tasman Coastal Track. Der var flere andre, som skulle have forsat med kajak videre, men deres tur blev aflyst pga. det dårlige vejr og høje bølger.

{% include img_figure.html idx=2 caption="Gruppen i tørvejr" %}

Vandreturen tilbage var helt fantastisk, igennem frodig regnskov med palmer og flotte vandfald. Vi tog os god tid til at gå turen og kom ned af mange små sti afstikkere, hvor der var en flot udsigt over kysten. Der gode ved at det regnede, var at vi havde stien stort set for os selv. Vi ankom til stranden, hvor vi skulle hentes at en vandtaxa, 1 1/2 time før afgang. Det var en hyggelig lille bugt. Da vi allerede var godt våde pga. regnen, kunne vi lige så godt tage en dukkert i vandet. Vandet var lidt kold, men alligevel dejlig. Derefter gik turen tilbage med vandtaxa, (Endnu en rutsjebanetur) og med bus tilbage til bilen. Her fik vi et tiltrængt varmt bad.

{% include img_figure.html idx=4 caption="Line bader i regnvejr" %}

Vi ville gerne køre lidt vestpå for at finde en campingplads. Damen ved kajakcenteret, foreslog at vi kørte til den lille by St. Arnaud, hvor der skulle være en hyggelig sø, samt 2 D.O.C. campingpladser. Køreturen til St. Arnaud var utrolig smuk. Solen begyndte at skinne og der flot udsigt til Kahurangi National Park og Mt. Richmond Forrest Park. Desværre var begge D.O.C. pladser fuldt booket. Heldigvis var der en flink Newzealænder, som så at Line stod og så fortabt ud med campingbogen. Han fortalte om en plads, hvor vi kunne freedom campe, kun 5 min. derfra. Vi fandt den hyggelige plads, der dog havde en del insekter, og fik lavet vores nytårsmiddag, som bestod af lam. Vi klarede lige præcis at holde os vågne til kl. 12.05. Så det var en lidt alternativ nytårsaften.
