---
layout: single
title:  "Udrejse"
categories:
  - rejse
tags:
  - usa2012
---
Line blev vækket kl. 6.30 om morgenen af Mads, der havde dårlige nyheder. Han havde allerede kl. 2.00 om natten set, at der var kommet en besked fra SAS, om at vores fly til New York var blevet aflyst.

Mads havde heldigvis ikke vækket Line om natten, for så var det nok ikke blevet til meget søvn. Vi kunne først ringe til SAS kunderservice kl. 7.00, så vi måtte tålmodigt vente på at få nogle nyheder alt imens vi forberedte os på det værste. Line kom heldigvis forholdsvis hurtigt igennem til kundeservice, men tilgengæld tog det lang tid at få det hele ordnet. Heldigvis kunne vi komme afsted samme dag - vi havde ellers frygtet, at rejsen ville blive udsat. Vi kunne dog ikke længere flyve direkte fra Kastrup til New York, men skulle i stedet flyve med Airberlin og mellemlande i Berlin. Det betød dog, at vi skulle flyve fra Kastrup kl. 11.00 halvanden time tidligere end den normale plan, så pludselig havde vi meget travlt. Vi fik tjekket DSB og kunne se, at vi lige kunne nå et tog, der var inde 30 min før sidste check-in, så det passede jo perfekt. Vi fik ringet til Lines far og fik hurtigt pakket de sidste ting på 15 min. og så var det afsted til Odense banegård. Men vi var kun lige blevet sat af og havde sagt farvel til Lines far, før  vi opdagede, at toget var 45 min. forsinket og vi dermed ikke kunne nå til lufthavnen til tiden. Vi ringede hurtigt til Lines far, og heldigvis kunne han køre os til Kastrup. Nu var tiden dog knap, så den gamle Audi måtte køre alt hvad den kunne for at nå til Kastrup til tiden. Vi ankom til lufthavnen præcis 10 min. før sidste checkin, så vi var lettede.

Men men men da vi kom ind i lufthavnen, var der kæmpe kø til check-in og bagageaflevering ved Airberlin skranken. Heldigvis var der også andre passagere til samme fly til Berlin, så det var en generel forsinkelse. Men det endte med, at vi kun lige nåede at få tjekket bagagen ind og måtte løbe hen til flyet.
Da vi landede i Berlin, havde vi kun 1 time til at få skiftet fly, men det gik heldigvis nogenlunde med at finde frem til gaten og flyet endte med at være 1 time forsinket, inden vi fløj. Men så var vi endelig på vej efter alt det stress hele formiddagen. Flyveturen gik fint, men da vi så landede i JFK, skulle det selvfølge ikke gå glat. Vi havde frygtet, at vores bagage ikke var kommet med, men da vi kom til bagagebåndet, blev vi glade over at se, at Mads taske var kommet med. Så måtte Lines jo også være på vej :-) Men nej, desværre var den ikke kommet med! Rigtig rigtig træls, da den indholdte alt Lines sommertøj og alle vores toiletsager! Vi fik dog lavet en rapport på bagagen, inden vi smuttede ud af lufthavnen.
Derefter tog vi subwayen ind til vores hotel og fik tjekket ind. Her var der heldigvis ingen problemer. Til vores overraskelse havde vi eget bad og toilet på værelset. Klokken var efterhånden blevet 20 inden vi fik
pakket ud osv. Derefter gik vi ned og fik handlet lidt fornødninger såsom tandbøster og tandpasta. Så var der ellers tid til en tiltrængt aftensmad, som stod på ægte amerikansk burger og fritter. Så var vi ellers klar
til at sove efter en meget lang og stresset dag! Vi blev hurtigt enige om, at ingen af os nogensinde havde haft en værre rejsedag og det kun kunne blive bedre fra nu!
