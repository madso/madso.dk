---
layout: single
title:  "Goodbye New York"
categories:
  - rejse
tags:
  - usa2012
  - new york
---
Så blev det tid til at sige farvel til Manhattan, og det skulle selvfølgelig gøres med stil. Så Mads startede dagen kl. 6.00 med en 10 kilometer løbetur rundt i Central Park. (Line nøjedes med at sove). Herefter fik vi hentet morgenmad, og fik pakket alt sammen. Vi tog subwayen til JFK, hvor vi havde fået afvide, at vi kunne hente Lines bagage ved American Airline skranken. Vi krydsede fingre hele vejen derud for, at det endelig skulle lykkedes at få fat i kufferten. Men selvfølgelig skulle det ikke gå helt så let. Da vi kom til American Airline skranken vidste ekspedienten naturligvis ingenting, om at vi skulle hente bagagen.

Så han forsøgte at ringe til Airberlin personalet, som mærkeligt nok ikke svarede :-) Vi forklarede, at vi også havde ringet 10 gange om dage de sidste 3 dage uden at komme igennem, så vi håbede, at han havde et andet nummer at ringe på. Så fik han fat i en kolega, som fortalte, at der ikke var noget AirBerlin personale i lufthavnen før mellem kl. 13 og 14 (og kl. var 11.00). Så vi var lige ved at miste tålmodigheden. Vi blev ved med at holde på, at vi havde fået lovning på, at vi kunne hente bagagen kl. 11.00. Til sidst kom vi også til at tale med en supervisor. Herfra gik det heldigvis tjept, og vi fik bagagen med det samme. Så nu kunne vi sige farvel til New York og hente vores lejebil.

{% include img_figure.html idx=1 caption="Line har fået sin kuffert" %}

Vi havde hjemmefra lejet en compact size bil til turen. Da ekspedienten ved biludlejningsfirmaet hørte vores rute, mente hun nu bestemt, at vi burde opgrade til en større model, meeen vi mente nu nok, at vi kunne klare os. Da vi kom ud og så vores "Compact" bil, var det en kæmpe Subaru, så det var rigeligt plads til os begge! Vi havde besluttet ikke at leje en GPS ved udlejningsfirmaet, da det var billigere at købe en GPS, men det havde vi ikke fået gjort på Manhattan. Så Line skulle være kortfører ud af byen. Det gik også, kun med en mindre omvej. Vi satte kursen mod Atlantic City, men desværre var der en del kø, og det gik en del langsommere med at komme mod Atlantic City, end vi havde regnet med. Derfor besluttede vi i stedet for at droppe det og køre direkte til Philidelphia.

{% include img_figure.html idx=2 caption="Vores bil" %}

Dette kom dog også til at tage et stykke tid, da det var meget meget svært at være kortfører. Så det endte med, at vi måtte ind og få købt en GPS. Herefter kom vi hurtigt til Philidelphia. Det krævede lidt tid at finde et hotel, men det lykkedes til sidst. Vi fik tjekket ind og tog ud og spiste lidt aftensmad for derefter at slappe af på hotellet, så vi var klar til mere seight seeing dagen efter.
