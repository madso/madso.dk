---
layout: single
title:  "UN, Empire State Building & Broadway"
categories:
  - rejse
tags:
  - usa2012
  - new york
  - Empire State Building
---
Vi havde sovet lidt længere i dag helt til kl. 8.00. Vi startede dagen med at spise medbragt morgenmad fra det lokale supermarked i Central Park. Det var endnu en dag med fantastisk vejr og temperaturen nærmede sig allerede de 30 grader. I parken var der konstant masser af løbere, egern, folk der luftede hunde og folk der samles til at spille baseball kampe. Rigtig hyggelig stemning. Vi gik igennem parken til Guggenheim museum, som vi dog kun så udefra.

{% include img_figure.html idx=1 caption="UN" %}

Derefter tog vi subwayen ind til Central Station, hvor Mads lige fik udnyttet det gratis wifi ved Apple standen. Herfra gik vi forbi Crystler buildingen og hen til UN hovedkvarter. I Lonely Planet bogen stod der godt nok at de havde lukket om søndagen, men vi tænkte, at vi alligevel skulle se det udefra. Men heldigvis havde de åbent for besøgende, så vi tog en audiotour rundt i hovedkvarteret. Her så vi blandt andet generalsekratariatet og sikkerhedskabinettet. Det var meget spændende og oplysende omkring alle de ting, som UN gør rundt i verden.

Fra UN gik vi forbi Rockefeller Center og videre til Time Square, hvor vi fik købt "billige" billetter til musicallen Chicago til om aftenen. Så var det blevet tid til at tage den 86 etager tur op i Empire State Buildingen. Da vi kom hen til Empire State stod der nogle "flinke" billetsælgere og fik solgt os nogle fantastisk VIP fast lane billetter til den nette sum af 100 dollars :-) Men det betød så også at vi fik muligheden for at få en "skyride" inden vi kom op i toppen af Empire State. Det var dog lige før at Line måtte droppe at tage med op i Skyride, da de overforsigtige amerikanere skrev, at man ikke måtte tage med når man var gravid. Line var lidt negativ over at billetsælgeren havde solgt skyride, som en film, hvor man kunne se New York fra helikoper. Det viste sig at være sådan en slags forlystelse, hvor sædderne bevægede sig sammen med filmen. Men vi vurderede, at det nok ikke kunne være vildere end lidt alm. turbulens i flyveren, så det ville nok ikke dræbe baby :-) Og det var da også stille og roligt. Efter filmen kom vi hurtigt med elevatorerne 86 etager op til observations dækket, hvor der var en flot udsigt udover hele byen. 

{% include img_figure.html idx=2 caption="Empire State Building" %}

Efter vi havde nydt udsigten et stykke tid, var det blevet tid til at tage ned igen og finde lidt aftensmad inden vi skulle på Broadway. Mads glædede sig til at se alle de halvnøgne damer, og stykket levede da også op til
forventningerne, med undtagelse af skuespilleren der havde rollen som Velma Kelly. Hun havde nok haft rollen én 10 år for længere, da hun ikke var helt ung længere. Men hun sang fantastisk.

{% include img_figure.html idx=3 caption="Broadway" %}

Hjemme på hotellet var Lines kuffert fortsat ikke dukket op, men nu kom der heldigvis "gode" nyheder fra Air Berlin. Det viste sig at kufferten var blevet sendt til Wien i stedet for Berlin, og var blevet sendt videre til JFK, så efter lidt tids ringede de også fra lufthavnen, at den var ankommet.
