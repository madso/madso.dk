---
layout: single
title:  "American Museeum of National History"
categories:
  - rejse
tags:
  - usa2012
  - new york
---
Om natten havde det været en kæmpe uvejr og det havde tordnet og lynet. Vi vågnede kl. 6.00 og kunne ikke sove mere. Så vi fik gjort os klar, så godt som vi nu kunne uden toiletsager og skiftetøj. Line måtte låne et par af  Mads boksershorts! Vi var ude af døren kl. 8.00. Der var ikke mange mennesker på gaden set i forhold til om aftenen. Vejrudsigten havde sagt til regn, så vi blev enige om, at dagen skulle bruges på at tage på American museeum of national history. Det åbnede først kl. 10.00, så vi brugte tiden på at gå derhen igennem Central Park. Efter lidt gang trængte vi efterhånden til noget morgenmad og Mads til noget kaffe. Vi fandt en kiosk, hvor vi købte bagles med cream cheese og donuts, samt en alm. kaffe til Mads. Dog blev Mads noget videre skuffet, da han tog den første tår af kaffen. Der var både mælk og rigtig meget sukkker i - Det er åbentbart en alm. kaffe i USA! Så den måtte Line overtage til Mads store skuffelse. Der gik heller ikke længe, før vi måtte finde en nyt sted, hvor vi kunne få en ny kop Black kaffe til Mads.

Da vi kom ind på museet, blev man med det samme mødt af store skeletter af dinosaurusser. Det var en meget imponerende indgang og vi startede da også med at tage turen op til 4 etage for at se på flere dinosaurus skeletter. Det var utrolig facinerende at se og læse om. Derefter bevægede vi os videre ned igennem museet og så forskellige udstoppede dyr og historiske genstanden. Det var et rigtig spændende musseum og kan bestemt anbefales.

{% include img_figure.html idx=1 caption="American Museeum of National History" %}

Da kl. var 14.00, havde vi fået nok af udstoppede dyr og trængte til noget frokost. Da vi kom ud, opdagede vi, at vejret var super godt og cirka 35 grader varmt. Så det var hot efter at have gået hele formiddagen i aircondition. Især Line havde det varmt med lange bukser og sko og strømper! Vi købte en pizza til frokost og tog med til Central Park, hvor vi kunne nyde det gode vejr og frokosten.

{% include img_figure.html idx=2 caption="Time Square" %}

Derefter gik turen ind til Time Square igennem parken. Da vi kom ind i byen, fik Line købt et par sandaler og blev befiet fra kondiskoene. Heldigvis dækkede vores rejseforsikring, at der kunne købes for 1000 kr. tøj, når ens bagage ikke kom frem, så det var heldigvis et lille plus. På Time Square var der fyldt med mennesker og det var meget imponerende at se. Men også meget varmt og meget overvældenden. Derfra gik vi videre til 5th avenue, hvor vi så NY public library, Chrystler Building og Central Station. Fra Central Station tog vi toget hjem til hotellet, hvor vi havde brug for et par timer til at slappe af og komme væk fra varmen.

{% include img_figure.html idx=2 caption="Central Station" %}

Desværre var Lines kuffert stadigvæk ikke kommet. Vi havde forsøgt at ringe til airberlin hele dagen, men der blev ved med at være telefonsvar på. Så det blev nødvendigt at tage ud og shoppe lidt tøj til dagen efter. Desværre var shopping mulighederne ikke så store i nærheden af hotellet, men det lykkedes at finde lidt tøj. Derefter gik vi på Subway og købte et par sandwish og ned til købmanden og købte frisk frugt og jordbærsorbet til dessert.
