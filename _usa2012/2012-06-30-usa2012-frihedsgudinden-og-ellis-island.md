---
layout: single
title:  "Frihedsgudinden og Ellis Island"
categories:
  - rejse
tags:
  - usa2012
  - new york
---
Vi startede dagen med at tage subwayen til Battery Park for at komme med færgen til Liberty Island og se Frihedsgudinden. Det skulle være så let, da vores subway skulle køre direkte dertil, så vi ikke skulle skifte. Men desværre var der sporarbejde, så vi skulle skifte hele 2 gange. Men vi kom afsted, inden der kom alt for mange mennesker. Sejlturen ud til frihedsgudinden var rigtig fint, hvor der var god udsigt både til statuen og til skyline over New York.

{% include img_figure.html idx=1 caption="Frihedsgudinden" %}

Vi tog en audiotour på Liberty Island og fik alt info om statuen. Den var dog meget meget amerikansk, så det var lige før at brækposen måtte frem flere gange :-) Men imponerende at se frihedsgudinden. Temperarturen var fortsat cirka 35 grader, så det var meget varmt. Heldigvis var der en let brise ude på øen sammenlignet med inden på Manhattan.

{% include img_figure.html idx=2 caption="Liberty Island" %}

Derefter gik turen videre til Ellis Island, hvor vi også tog en audiotour rundt på museet. Det var spændende at høre historien om de mange emmigranter, der var kommet igennem Ellis Island. Men igen var audiotouren meget amerikansk. Vi spiste frokost ude på teressen på øen, med en flot udsigt til skyline Manhattan.

{% include img_figure.html idx=3 caption="Frihedsgudinden" %}

Da vi kom tilbage til Battery Park, gik vi ind til Wall Street og så Tyren, Trinity Church, NY Stock Exchange, Federal Hall og Federal Reserve. Da det var weekenden, var der desværre ikke mange "brookers" at se.

{% include img_figure.html idx=4 caption="9/11 memorial park/Ground Zero" %}

Derefter gik vi hen til 9/11 memorial park/Ground Zero. Vi regnede med, bare at kunne se monomentet. Men nej, man skulle have billetter. Rundt om hele ground zero var der afskærmninger, så man kunne slet ikke se noget som helst. Vi gik hen til billetkontoret og fik udleveret 2 billetter til kl. 17.30. Så vi skulle vente 2 timer, på at kunne komme ind. Dem brugte vi på at se City Hall og gik lidt rundt i området.

{% include img_figure.html idx=5 caption="NY Stock Exchange" %}

Da kl. blev 17.00 stillede vi os i den meget meget lange kø for at se 9/11 memorial. Vi skulle igennem en kæmpe kø, hvor der skulle vises billet cirka 10 gange og man skulle igennem security. Det var lige ved at blive for meget for Line. Men da vi endelig kom ind på pladsen, var det super flot. Vandfaldene og mindetavlerne der er lavet hvor de 2 tårne stod, var rigtig flot lavet og der var en speciel stemning. På den "Lille" plads var der nok cirka 20 politibetjente og security folk, så det var lidt vildt.

{% include img_figure.html idx=6 caption="Times Square" %}

{% include img_figure.html idx=7 caption="Times Square Panorama" %}
